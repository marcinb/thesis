% Copyright 2011, Marcin Baliński

\nocite{ruby_way}
\nocite{rails_guides}
\nocite{polish_ruby_forum}

\chapter[Wstęp]{Wstęp}
  Metodyka to zestandaryzowane dla wybranego obszaru podejście do rozwiązywania problemów. Praca ta ma na celu szczegółowe omówienie dwóch najbardziej znanych metodyk rozwoju oprogramowania w oparciu o testy: \emph{Test Driven Development} oraz \emph{Behavior Driven Development} wraz ze szczegółowym opisem narzędzi wspomagających rozwój oprogramowania napisanego w języku \emph{Ruby} w zgodzie z tymi metodykami.
  
  Kolejnym nie mniej ważnym celem jest pokazanie jak niezmiernie istotne jest testowanie kodu. Opisane zostaną zarówno problemy wynikające z braku odpowiedniego pakietu testów, jak i korzyści płynące z prawidłowego wdrożenia testowo zorientowanych metod rozwoju do projektu informatycznego. Nie zabraknie również wskazówek odnośnie najlepszych praktyk jakie należy stosować przy wdrażaniu testowo zorientowanych metodyk.
  
  We wstępie znajduje się ogólny opis idei testowania oprogramowania oraz omówienie najpowszechniejszych problemów i trudności związanych z procesem jego rozwoju. Kolejne dwa rozdziały to szczegółowy opis technik \emph{Test Driven Development}, \emph{Behavior Driven Development} oraz narzędzi wspomagających ich wdrożenie w projektach tworzonych przy pomocy języka \emph{Ruby}. Rozdział czwarty to studium przypadku - praktyczny opis tego, jak w praktyce wygląda \emph{Behavior Driven Development} na przykładzie rozwoju projektu Open Source. Rozdział czwarty kończy się podsumowaniem zalet testowo zorientowanych metodyk rozwoju oprogramowania oraz czynników determinujących powodzenie ich wdrożenia wraz z krótkimi wnioskami.
  
	\section{Problemy napotykane w procesie wytwarzania oprogramowania}
	  Na każdy projekt informatyczny można patrzeć z różnych perspektyw. Praca ta omawia techniczny aspekt rozwoju oprogramowania w wybranym języku programowania, zaczynając od przybliżenia najczęstszych problemów napotykanych podczas tej fazy.
	  
	  Rozwój oprogramowania nie jest rzeczą trywialną. Po dogłębnej analizie potrzeb, wybraniu narzędzi, które posłużą do budowy systemu następuje faza implementacji, której trudność zależy od wielu czynników takich jak:
	  
	  \begin{description}
	    \item[Rodzaj wybranych narzędzi] Czy wybrane środki techniczne takie jak język programowania lub zestaw zewnętrznych bibliotek nadają się do rozwiązania tego typu problemu?
	    \item[Stopień skomplikowania systemu]
	    \item[Stopień integracji systemu] Czy łatwo oddzielić od siebie poszczególne wewnętrzne funkcje systemu? Czy konieczna jest integracja z zewnętrznym oprogramowaniem?
	    \item[Wielkość zespołu programistów]
	    \item[Stopień technicznej świadomości uczestników projektu] Wpływa na jakość komunikacji z programistami.
	  \end{description}
	  
	  Powyższe czynniki wpływają bezpośrednio na problemy, które pojawiają się podczas implementacji systemu. Rozwojowi oprogramowania najczęściej towarzyszą problemy takie jak:
	  
	  \begin{description}
  	  \item[Wzrost stopnia skomplikowania bazy kodu]
  	    Kod staje się coraz bardziej skomplikowany i trudniejszy w utrzymaniu. Wynika to często z braku ustalonych konwencji, polityki włączania do projektu zewnętrznych rozwiązań lub słabej komunikacji w zespole programistów.
  	  \item[Niepotrzebny wzrost stopnia integracji]
  	    Łamanie zasady modułowego tworzenia oprogramowania. Poszczególne części systemu są ze sobą coraz bardziej związane i znacząco na siebie wpływają. Powoduje to sytuację, w której usterka w jednym module staje się przyczyną awarii w kilku innych częściach systemu.
  	  \item[Trudność w utrzymaniu systemu zgodnie z dostarczoną specyfikacją]
  	    Wynikająca z niewłaściwej komunikacji lub z wcześniejszych błędów.
  	\end{description}
	
	\subsubsection{}
	Dokładniejszą analizę przyczyn i skutków problemów napotykanych podczas procesu rozwoju oprogramowania znaleźć można między innymi w takich pozycjach jak \emph{The Pragmatic Programmer \cite{pragmatic_programmer}} oraz \emph{The RSpec Book: Behaviour-Driven Development with RSpec\cite{rspec_book}}.  W świetle tych informacji logicznym wydaje się wprowadzenie narzędzia kontroli, dzięki któremu można upewnić się co do jakości dostarczonych rozwiązań, a także zminimalizować ryzyko pojawienia się podobnych problemów w przyszłości. Jednym z takich narzędzi są testy oprogramowania.
	  
	\section{Testowanie oprogramowania}
	  \subsection{Wady manualnego testowania}
  	  Testowanie oprogramowania może odbywać się w sposób manualny lub automatyczny. Testy manualne przeprowadzane są przez żywego testera, który korzystając z oprogramowania krok po kroku sprawdza jego zgodność ze specyfikacją a następnie wskazuje i opisuje ewentualne braki lub błędy. Każda nowa funkcjonalność lub poprawka wprowadzona do oprogramowania wymaga osobnej sesji z udziałem testera. 
	  
  	  Podejście manualne ma wiele wad, wśród których do najważniejszych należą:
	  
  	  \begin{itemize}
  	    \item Konieczność dogłębnego zrozumienia założeń projektu przez osobę odpowiedzialną za testowanie
  	    \item Trudność związana z koniecznością zidentyfikowania i przetestowania jak największej liczby możliwych przypadków użycia oprogramowania
  	    \item Czasochłonność: każda nowa funkcjonalność lub poprawka wymaga osobnej sesji testowania
  	   	\item Wysokie koszty pracy testera
  	   	\item Ogromna trudność zastosowania w wysoce specjalistycznych projektach
  	   	\item Brak możliwości dokładnego przetestowania szczegółów implementacji danej funkcjonalności
  	  \end{itemize}
	  
  	  Waga powyższych niedogodności rośnie wykładniczo wraz ze wzrostem poziomu skomplikowania oprogramowania, dlatego też manualne testowanie sprawdza się w zasadzie tylko w projektach o małej złożoności. W innych przypadkach istnieje potrzeba uzupełnienia lub zastąpienia żywego testera przez testy automatyczne.
	  
	  \subsection{Testy automatyczne}
	    Automatyzacja procesu testowania odbywa się poprzez zastąpienie testera oprogramowaniem, które przejmie jego rolę. Automatyczne metody testowania umożliwiają sprawdzenie działania kodu programu jak również graficznego interfejsu użytkownika.
	    \subsubsection{Testowanie kodu}
	    
	      W procesie tym testujemy szczegóły implementacji systemu. Oprócz kodu potrzebnego do zrealizowania danej funkcjonalności programiści piszą również testy weryfikujące jej implementację. Testy takie mogą mieć różne funkcje, przykładowo:
	      
	      \begin{description}
	        \item[Testy jednostkowe] Sprawdzają pojedynczy, niepodzielny element implementacji, taki jak metoda lub funkcja
	        \item[Testy integracyjne] Sprawdzają interakcję między składowymi elementami systemu
        \end{description}
        
        Celem testu może być sprawdzenie wyniku działania danej części kodu, jak również chęć upewnienia się, że wynik działania osiągnięty jest w konkretny sposób. Dla przykładu testując funkcję, której zadaniem jest wyświetlić na ekranie monitora napis \emph{Witaj Świecie!} możliwe jest, że prócz samego faktu pojawienia się treści na ekranie chcemy również upewnić się, że do jej wyświetlenia użyta została jakaś konkretna metoda pochodząca z biblioteki standardowej. Jest to duża przewaga w stosunku do manualnego testowania oprogramowania, które nie daje nam takiej możliwości kontrolowania procesów prowadzących do widzialnych rezultatów.

        W chwili obecnej istnieją dziesiątki gotowych narzędzi pozwalających testować kod napisany w każdym szerzej używanym języku programowania. Ich stosowanie należy do podstaw każdej nowoczesnej metodyki prowadzenia projektów informatycznych.
        
      \subsubsection{Testowanie interfejsu użytkownika}
        
        Istnieje szereg narzędzi pozwalających testować zachowanie oraz wygląd interfejsów użytkownika. Ich działanie opiera się najczęściej na nagrywaniu i późniejszym odtwarzaniu testowanych interakcji oraz porównywaniu ich rezultatów z naszymi oczekiwaniami. W taki sposób można testować tradycyjne aplikacje, jak również aplikacje www działające w przeglądarce\footnote{w tym  przypadku szczegóły działania narzędzi testujących są inne, interfejs użytkownika jest bowiem najczęściej zdefiniowany przez znaczniki HTML.}
        
        W kwestii testowania interfejsu użytkownika przewaga automatycznych testów nie jest już tak znaczna jak w przypadku testowania kodu. Jednak i tutaj jesteśmy w stanie znacząco skorzystać na automatyzacji. Zyskiem jest przede wszystkim czas oraz zerowy koszt powtórzenia testu.
        
      \subsubsection{}

        Decydując się na automatyzacje procesu testowania oprogramowania należy pamiętać, że nadal kluczowym elementem jest konieczność dogłębnego zrozumienia specyfikacji oprogramowania przez osobę odpowiedzialną za pisanie testów. Równie ważnym wymogiem jest to, że pakiet testów powinien być kompletny, to znaczy pokrywać wszystkie kluczowe elementy systemu. Im większy procent kodu pokryty jest testami, tym lepiej. Oznacza to również, że każdy nowy kod musi być dostarczony wraz z odpowiednimi testami.
        
        Jeśli powyższe warunki zostaną spełnione proces utrzymania oprogramowania stanie się dużo łatwiejszy. Oto niektóre z korzyści:
        
         \begin{itemize}
     	    \item Pewność, że system działa zgodnie z założeniami
     	    \item Proces modyfikacji oprogramowania staje się łatwiejszy i bezpieczniejszy: jeśli nowy kod spowoduje defekt w którejś z bieżących funkcjonalności programista zostanie o tym niezwłocznie poinformowani przez nieprzechodzący test
     	  \end{itemize}
     	  
     	  Na temat automatyzacji procesu testowania oprogramowania napisano wiele książek oraz artykułów. Dobrym punktem startu dla tych, którzy chcieliby zgłębić temat będzie strona wikipedii\footnote{http://en.wikipedia.org/wiki/Test\_automation} \nocite{wiki_test_automation} poświęcona temu tematowi.

